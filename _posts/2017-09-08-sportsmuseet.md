---
title: Idræts- og sportsmuseum
---

> ## CASE 3: TO AMBITIØSE INITIATIVER
> Det Idrætshistorisk aktivitetscenter, som var et samarbejde mellem Vejle museum/Vejle Byhistoriske Arkiv og Den jyske Idrætsskole, etablerede i 1988 en permanent udstilling på Idrætsskolen. Historikeren Arne Rahbek var allerede i 1986 blevet ansat som projektleder af aktivitetscentret. Og som så mange gange tidligere blev jubilæer anledning til indsamling og udstilling. Således blev i 1988 på Vejle Stadion lavet en udstilling i forbindelse med Dansk Boldspil Unions 100 års jubilæum. Med denne udstilling fik projektet således en landsdækkende karakter. 
>
> Indsamlingerne fortsatte, og projektet havde nu fået navnet Sportsmuseet. 
>
> I 1991 stillede kommunen lokaler til rådighed for det, som nu blev døbt Danmarks Idræts- og Sportsmuseum, som officielt blev åbnet i 1993.
> 
> Museet havde store planer om eksperimentarium i Idrættens Hus i Vejle. Museet standsede i 1994 indsamlingerne grundet dårlig økonomi, men også fordi der nu blev arbejdet på nye planer i København. I 2003 opgav man helt i Sportsmuseet i Vejle, og de indsamlede genstande blev spredt, idet noget blev givet tilbage til giverne eller til nationalmuseet og lokale museer (Poulsen, 2005).
>
> -- [^Kilde: Else Trangbæk (2013): [Hvordan går det med idrætten, kulturarven og visionen om et idrætsmuseum?, i: Forum for Idræt,  Årg. 29, Nr. 1](https://tidsskrift.dk/forumforidraet/article/view/31640/29085)]

I 2017 i anledning af oprydning i arkivet på Vejle Idrætshøjskole overdrog vi de sidste effekter fra Sportsmuseet til DIF's Idrætsmuseum.
