---
title: Skolesangen
author: william_hansen
category:
  - Sange
excerpt: "Den oprindelige skolesang på Den Jyske Idrætsskole."
permalink: /sang/oprindelig/
---

**Tekst**: William O. Hansen  
**Musik**: Karl-Olav Dahlbæk

<audio controls>
  <source src="https://drive.google.com/uc?id=1znde7MUVwnW_LexK7E3WOEYu2HvDkAWi" type="audio/mpeg">
  Your browser does not support the audio element.
</audio>

**Vers 1**  
Frem i takt unge stål  
fra Den Jyske Idrætsskole.  
Du skal vide vist og stole  
på at vi kan nå vort mål.  
Der lyder takt af lette fødder,  
som bre’r sig rundt om land og strand.  
Her skal vor idræt fæste rødder  
i hver kvinde og hver mand.  
Frem i takt glade trop,  
og som lysets stolte ridder  
ser vi mod de vide vidder,  
der hvor solen stiger op  

**Vers 2**  
Frem i takt, frem vi går,  
thi nu kaster vi vore terning,  
og vor ungdoms glade gerning  
vil vi røgte mange år.  
I landet rundt det snart vil kendes,  
vi deler gerne af vor skat,  
De unge som til skolen sendes,  
vil med energi ta’ fat.  
Frem i takt! Til vort ord  
skal den danske ungdom lytte,  
kendes skal i gård og hytte:  
Vi på ungdomsgerning tror.  

**Vers 3**  
Frem i takt, frem i takt,  
se vor ungdoms raske skare  
Med en takt som nok skal vare,  
om vor sundhed står vi vagt.  
Vi stævner frem med sol i sindet,  
og toner bruser fra vor mund,  
En glød som aldrig går af mindet  
i den årle morgenstund.  
Frem i takt med vor sang,  
den om Jyllands jord vil tale,  
og i disse skove, dale,  
vil vi mødes nok engang.  

{% include figure image_path="https://drive.google.com/uc?id=1aIlEH2x3dUcjxZMq6GiclOon3kzPOLWp" caption="Den oprindelige skolesang" alt="Den oprindelige skolesang" %}

_Hvis du ved mere om tilblivelsen af denne sang, så brug endelig kommentarerne._
